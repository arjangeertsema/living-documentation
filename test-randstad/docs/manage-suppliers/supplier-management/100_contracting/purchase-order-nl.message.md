# YACHT INHOUSE SERVICES MODELOVEREENKOMST TUSSENKOMST[^1]

Beoordeeld door de Belastingdienst nr. 90620157741910

# OVEREENKOMST VAN OPDRACHT

## Partijen

1. Yacht Inhouse Services bv, gevestigd te Amsterdam en kantoorhoudende aan de Diemermere 25 (1112 TC), rechtsgeldig vertegenwoordigd door Yacht Inhouse Services, hierna te noemen: “Opdrachtgever”;

en

2. **{{ model.supplier.name }}**, vertegenwoordigd door **{{ model.supplier.represented_by}}**, gevestigd te **{{ model.supplier.address.place }}** aan de **{{ model.supplier.address.street }}**, hierna te noemen: “Opdrachtnemer”;

gezamenlijk te noemen: “Partijen”;

Overwegende dat:

1. Opdrachtgever werkzaam is op het gebied van Intermediaire dienstverlening;
1. Opdrachtgever in het kader hiervan behoefte heeft aan de inzet van een opdrachtnemer die in zelfstandigheid werkzaamheden kan uitvoeren ter zake de opdracht als omschreven in artikel 1 van deze overeenkomst.
1. Deze werkzaamheden zullen worden verricht bij of ten behoeve van een derde (verder te noemen: ‘Derde’.)
1. Opdrachtnemer als zodanig in staat en bereid is deze werkzaamheden uit te voeren; e. Partijen uitsluitend met elkaar wensen te contracteren op basis van een overeenkomst van opdracht in de zin van artikel 7:400 e.v. BW;
1. Partijen uitdrukkelijk niet beogen om een arbeidsovereenkomst aan te gaan in de zin van artikel 7:610 e.v. en 7:690 e.v. BW;
1. Partijen uitdrukkelijk de toepasselijkheid van de fictieve dienstbetrekking van tussenkomst[^3] willen voorkomen;
1. Partijen ervoor kiezen om in voorkomende gevallen de fictieve dienstbetrekking van thuiswerkers of gelijkgestelden[^4] buiten toepassing te laten en daartoe deze overeenkomst opstellen en ondertekenen voordat uitbetaling plaatsvindt;
1. Deze overeenkomst is gebaseerd op de door de Belastingdienst onder nummer 90620157741910 beoordeelde modelovereenkomst;
1. Partijen de voorwaarden waaronder Opdrachtnemer voor Opdrachtgever zijn werkzaamheden zal verrichten, in deze overeenkomst wensen vast te leggen.

## Partijen komen het volgende overeen

### Artikel 1 De opdracht

1. Opdrachtnemer verplicht zich voor de duur van de overeenkomst de navolgende werkzaamheden te verrichten: **{{ model.assignment.description }}**,voor, bij en ten behoeve van de door Opdrachtgever gecontracteerde Derde.

### Artikel 2 Uitvoering van de opdracht

1. Opdrachtnemer accepteert de opdracht en aanvaardt daarmee de volle verantwoordelijkheid voor het op juiste wijze uitvoeren van de overeengekomen werkzaamheden.
1. Opdrachtnemer deelt zijn werkzaamheden zelfstandig in. Wel vindt, voor zover dat voor de uitvoering van de opdracht nodig is, afstemming met Opdrachtgever plaats in geval van samenwerking met anderen, zodat deze optimaal zal verlopen. Indien noodzakelijk voor de werkzaamheden richt Opdrachtnemer zich naar de arbeidstijden bij Opdrachtgever en/of de Derde.
1. Opdrachtgever en Opdrachtnemer verstrekken elkaar alle bevoegdheid en informatie benodigd voor een goede uitvoering van de opdracht.
1. Opdrachtnemer is bij het uitvoeren van de overeengekomen werkzaamheden geheel zelfstandig. Hij verricht de overeengekomen werkzaamheden naar eigen inzicht en zonder toezicht of leiding van Opdrachtgever en/of de Derde. Opdrachtgever en/of Derde kunnen uitsluitend aanwijzingen en instructies geven omtrent het resultaat van de opdracht.

### Artikel 3 Duur van de overeenkomst

1. De opdracht vangt aan op **{{ model.assignment.start_date }}** en wordt aangegaan voor de duur van de opdracht, met als uiterste einddatum **{{ model.assignment.end_date }}**.
1. Opdrachtgever verklaart zich er uitdrukkelijk mee akkoord dat Opdrachtnemer ook ten behoeve van andere opdrachtgevers werkzaamheden verricht.

### Artikel 4 Nakoming en vervanging

1. Indien de Opdrachtnemer op enig moment voorziet dat hij de verplichtingen in verband met een geaccepteerde opdracht niet, niet tijdig of niet naar behoren kan nakomen, dan dient de Opdrachtnemer de Opdrachtgever en de Derde hiervan onmiddellijk op de hoogte te stellen.
1. Het staat Opdrachtnemer vrij zich zo nodig bij de uitvoering van de werkzaamheden te laten vervangen door een derde, mits de vervanger voldoende gekwalificeerd is voor de werkzaamheden en de vervanging vooraf gemeld wordt aan Opdrachtgever en de Derde.

### Artikel 5 Opzegging overeenkomst

1. Een tussen Partijen gesloten overeenkomst kan door ieder der Partijen schriftelijk worden opgezegd met inachtneming van een termijn van één maand. De overeenkomst eindigt met wederzijds goedvinden tussen Partijen al dan niet met onmiddellijke ingang.
1. Naast de in de overeenkomst genoemde mogelijkheden hebben Partijen het recht om de Overeenkomst tussentijds met onmiddellijke ingang op te zeggen indien:
    1. sprake is van onvoorziene omstandigheden(daaronder begrepen wijziging van wet- en regelgeving) die niet voor rekening van de opzeggende Partij komen en die zo ingrijpend zijn, dat van de opzeggende Partij naar maatstaven van redelijkheid en billijkheid instandhouding van de overeenkomst niet verlangd kan worden;
    1. de (zeggenschap in de) onderneming van de andere Partij al dan niet door middel van een aandelentransactie wordt overgedragen;
    1. de andere Partij in verzuim is met betrekking tot één of meerdere verplichtingen uit hoofde van de overeenkomst.
1. Elke overeenkomst van opdracht wordt aangegaan voor de duur van de werkzaamheden, maar eindigt in ieder geval van rechtswege op de einddatum zoals vermeld in artikel 3 van deze overeenkomst.
1. Naast het gestelde in artikel 5.1 van deze overeenkomst kan de overeenkomst ook tussentijds, maar dan met onmiddellijke ingang, door Opdrachtgever worden beëindigd zonder dat schadeplichtigheid ontstaat van opdrachtgever indien:
    1. Opdrachtnemer als gevolg van arbeidsongeschiktheid of om andere redenen langer dan 5 achtereenvolgende kalenderdagen niet aan zijn verplichtingen uit hoofde van de overeenkomst voldoet en/of zal kunnen voldoen;
    1. Opdrachtgever van mening is dat niet (meer) wordt gewerkt conform deze overeenkomst;
    1. Opdrachtnemer (de) voorlopige toepassing van de wet schuldsanering natuurlijke personen (al dan niet door de andere partij) is aangevraagd en/of is uitgesproken;
    1. de feiten en omstandigheden (waaronder begrepen de geldigheid) wijzigen van de documenten die Opdrachtgever mede ten behoeve van de Derde heeft opgeslagen in haar administratie;
    1. Opdrachtnemer de Derde en Opdrachtgever niet tijdig informeert over wijzigingen die in het kader van de overeenkomst van belang zijn;
    1. De Derde de overeenkomst met Opdrachtgever -voor zover deze is gerelateerd aan de inzet van Opdrachtnemer- heeft beëindigd, bijvoorbeeld wegens het vervallen van budgetten bij de Derde.

### Artikel 6 Vergoeding, facturering en betaling

1. Opdrachtgever betaalt Opdrachtnemer **{{ model.purchase_order.rate }}** per uur, exclusief BTW.
1. Opdrachtnemer zal voor de verrichte werkzaamheden aan Opdrachtgever een factuur (doen) zenden op de wijze als omschreven in **bijlage A, Commerciële afspraken**. De factuur zal voldoen aan de wettelijke vereisten. Partijen kunnen nadere afspraken maken over de wijze van factureren, welke afspraken alsdan onlosmakelijk onderdeel gaan uitmaken van deze overeenkomst.
1. Opdrachtgever betaalt het gefactureerde bedrag aan Opdrachtnemer binnen 5 werkdagen na de betalingstermijn die Opdrachtgever met de Derde heeft afgesproken, (maar binnen de wettelijke betalingstermijn van 60 dagen) tenzij anders vermeld in bijlage A, Commerciële afspraken.
1. Ingeval hulpmiddelen van Opdrachtgever en/of Derde noodzakelijk zijn bij de uitvoering van de opdracht, worden de daarmee samenhangende kosten verdisconteerd in het tarief per uur als genoemd in lid 1 van dit artikel.

### Artikel 7 Aansprakelijkheid / schade

1. Opdrachtnemer is aansprakelijk voor alle schade die door hemzelf of door hem ingeschakelde derden wordt toegebracht aan Opdrachtgever of aan derden bij de uitvoering van de werkzaamheden van deze overeenkomst. Opdrachtnemer is eveneens aansprakelijk voor alle schade van Opdrachtgever die het gevolg is van het feit dat Opdrachtnemer zijn verplichtingen in verband met de overeenkomst niet of niet voldoende is nagekomen.
1. De Opdrachtgever aanvaardt geen aansprakelijkheid voor, en de Opdrachtnemer zal de Opdrachtgever vrijwaren tegen, elke vordering of eis, die tegen de Opdrachtgever mocht worden ingesteld ter zake van ziekte, letsel en/of overlijden van de door de Opdrachtnemer ingeschakelde derde(n), dan wel van de Opdrachtnemer zelf behoudens situaties waarbij de vordering of eis het gevolg is van het handelen van de Opdrachtgever zelf.
1. De Opdrachtgever moet de Opdrachtnemer alle niet aan de Opdrachtnemer toe te rekenen schade vergoeden die deze in verband met de uitvoering van de opdracht lijdt ten gevolge van de verwezenlijking van het aan de opdracht verbonden bijzonder gevaar dat de risico’s, welke de uitoefening van het beroep van Opdrachtnemer naar zijn aard meebrengt, te buiten gaan.
1. Opdrachtnemer vrijwaart Opdrachtgever voor alle aanspraken van derden, verband houdend met en voortvloeiend uit de uitvoering door Opdrachtnemer dan wel door de vervanger van Opdrachtnemer van de werkzaamheden van deze overeenkomst. Hieronder wordt ook begrepen vorderingen die betrekking hebben op de betaling van (onverschuldigde) facturen, het niet hebben afgedragen door Opdrachtgever van loonbelasting en/of premies volksverzekeringen, vorderingen met betrekking tot bestuurlijke boetes en/of (belasting) rente. Een hierop gebaseerde aanspraak geeft Opdrachtgever ook een zelfstandig verhaalsrecht op Opdrachtnemer. De vrijwaring en het verhaalsrecht zien op de bedragen voor eventuele inhouding en afdrachten van belastingen en premies, zijnde de -aldus bruto- bedragen zoals deze zijn opgenomen in deze overeenkomst. Opdrachtgever behoudt zich het recht voor om in de situatie dat bij haar gerede twijfel ontstaat over de fiscale positie van Opdrachtnemer, al dan niet op aanwijzing van de Belastingdienst, alsnog loonheffingen in te houden op deze bruto bedragen. Al deze rechten gelden ook voor vergelijkbare loonbelasting en sociale zekerheid die in andere landen verschuldigd zijn.
1. Bij de aansprakelijkheidsverdeling tussen Opdrachtgever en Opdrachtnemer dienen de normen van redelijkheid en billijkheid en de in de branche gebruikelijke beperkingen van aansprakelijkheid in acht te worden genomen. Dit betekent dat de aansprakelijkheid van Opdrachtnemer jegens Opdrachtgever in het kader van deze overeenkomst is beperkt tot een bedrag van € 1.000.000,00 per gebeurtenis en € 1.000.000,00 per jaar, met dien verstande dat deze bedragen kunnen worden aangepast aan de bedragen die binnen een specifieke branche hebben te gelden, bijvoorbeeld aan de maximeringsbedragen die in dit kader door de Derde worden gehanteerd.

### Artikel 8 Verzekeringen

1. Opdrachtnemer draagt zorg voor passende aansprakelijkheidsverzekeringen (bedrijfs- en/of beroepsaansprakelijkheidsverzekeringen) voor de door hem/haar uitgevoerde/ uit te voeren werkzaamheden met een minimale dekking van € 1.000.000,00 per gebeurtenis en € 1.000.000,00 per jaar en zorgt ervoor, dat ter zake van deze aansprakelijkheidsverzekering(en) afdoende dekking gewaarborgd zal blijven door de premies tijdig te betalen.

### Artikel 9 Voorkomen tussenkomstfictie

1. Opdrachtgever en Opdrachtnemer willen de toepasselijkheid van de fictieve dienstbetrekking van tussenkomst voorkomen. Daarvoor is van belang dat Opdrachtnemer de werkzaamheden verricht in de uitoefening van een bedrijf of in de zelfstandige uitoefening van een beroep. Opdrachtgever mag redelijkerwijs aannemen (bewijsvermoeden) dat hiervan sprake is als hij, in (aanvulling op) deze overeenkomst:
    1. vastlegt:
        - de inschrijving van Opdrachtnemer bij de Kamer van Koophandel;
        - het btw-nummer van Opdrachtnemer; en
    1. in ieder geval afspraken heeft gemaakt over:
        - aansprakelijkheid van Opdrachtnemer jegens de Derde, in welk kader Partijen hierbij afspreken dat: Opdrachtnemer dezelfde aansprakelijkheid als in artikel 7 van deze overeenkomst omschreven aanvaardt jegens de Derde, hetgeen onder meer betekent dat Opdrachtnemer de Derde en Opdrachtgever zal vrijwaren voor aansprakelijkheidsstellingen, vorderingen en/of aanspraken voor schade die Opdrachtgever, de Derde of een derde lijdt als gevolg van gedragingen of nalaten van Opdrachtnemer of van door Opdrachtnemer ingeschakelde derden.
        - een concurrentie- en/of relatiebeding dat de Opdrachtnemer niet onredelijk beperkt in het verwerven of uitvoeren van opdrachten voor andere opdrachtgevers, in welke kader Partijen bij deze overeenkomst meer concreet afspreken dat: Opdrachtnemer zich jegens Opdrachtgever verbindt om gedurende 12 maanden na het einde van de overeenkomst zonder uitdrukkelijke voorafgaande schriftelijke toestemming van Opdrachtgever noch rechtstreeks, noch zijdelings, alleen, in enige vorm van samenwerking met derden, zelfstandig of als ondergeschikte, noch op enigerlei andere wijze, betrekkingen aan te gaan of te onderhouden met de Derde waar Opdrachtnemer zijn werkzaamheden heeft uitgevoerd. Hetgeen hier is gesteld, is niet van toepassing indien Opdrachtnemer door de Derde zelf is geworven en geselecteerd.
        - het risico van non-betaling door de Derde. Dienaangaande spreken partijen het volgende af: Indien de Derde in gebreke blijft tot betaling aan Opdrachtgever over te gaan, is Opdrachtgever gerechtigd om de openstaande facturen van Opdrachtnemer middels cessie over te dragen aan Opdrachtnemer. Opdrachtnemer zal de alsdan reeds door Opdrachtgever aan Opdrachtnemer betaalde geldbedragen aan Opdrachtgever terugbetalen binnen 7 kalenderdagen na datum van cessie.
1. Het bewijsvermoeden van het eerste lid van dit artikel is niet van toepassing indien Opdrachtnemer hoofdzakelijk werkzaam is voor Opdrachtgever op basis van (opvolgende) opdrachten van (gezamenlijk) langere duur dan gelet op de aard van de werkzaamheden gebruikelijk is.

### Artikel 10 Rechts- en forumkeuze

1. Op deze overeenkomst en al hetgeen daarmee verband houdt, is Nederlands recht van toepassing.
1. Geschillen met betrekking tot deze overeenkomst of met betrekking tot al hetgeen daarmee verband houdt of daaruit voortvloeit, zullen aan de bevoegde rechter in Nederland worden voorgelegd.

### Artikel 11 Wijziging van de overeenkomst

1. Wijzigingen van en aanvullingen op deze overeenkomst zijn slechts geldig voor zover deze schriftelijk tussen partijen zijn overeengekomen, en deze zijn neergelegd in **bijlage B, Klantspecifieke afspraken.**

In tweevoud,

|                                               |                               |
| --------------------------------------------- | ----------------------------- |
| Te Diemen                                     | Te ..................         |
| Op **{{ model.assignment.start_date }}**:           | Op ..................         |
| Handtekening                                  | .....................         |
| Lieke scheepers<br>Directeur Opdrachtnemer    | **{{ model.supplier.name }}**       |


[^2]: Op basis van goedgekeurd verlengingsverzoek d.d. 15-10-2020
[^3]: Artikelen 2a Uitvoeringsbesluit loonbelasting 1965 en artikel 3 Besluit aanwijzing gevallen waarin arbeidsverhouding als dienstbetrekking wordt beschouwd (Besluit van 24 december 1986, Stb. 1986, 655).
[^4]: Artikelen 2b en 2c Uitvoeringsbesluit loonbelasting 1965 en artikel 1 en 5 Besluit aanwijzing gevallen waarin arbeidsverhouding als  dienstbetrekking wordt beschouwd (Besluit van 24 december 1986, Stb. 1986, 655).
